# Personas och scenarion #

## Beskrivning ##

För att kunna skapa ett gränssnitt som är anpassat till målgruppen måste man veta vilka målgruppen består av. Personas är en beskrivning av en påhittad arketypisk användare av systemet.

För att kunna försvara varför applikationen behöver viss funktionalitet behöver man sätta funktionaliteten i ett sammanhang. Scenarion är en beskrivande text som gör detta.

Syftet med att skapa personas är att förtydliga vilka de tänkta användarna är.
Syftet med att skapa scenarios är att sätta applikationens funktionalitet i ett sammanhang.

## 1 Genomförande ##

### 1.1 Personas ###

En persona är en beskrivning av en person; ett exempel. Beskrivningen ska innehålla demografisk information (ålder, inkomst, kön, äktenskaplig status, etc), men ska också fånga upp personens drivkrafter, personliga övertygelser, intentioner, beteenden och mål.

För att göra beskrivningen mer verklig ska ni använda en bild på personen (antingen ritad, eller ett foto). Ge hen ett namn, en arbetstitel, en bakgrund, en social situation, drömmar, mål, etc. 

Om ni skapar en trovärdig persona kommer det hjälpa er att skapa empati kring personen och vad hen vill åstadkomma. Empatin kommer leda till insikter, vilka i sin tur kommer leda till designmöjligheter.

#### 1.1.1 Exempelpersona ####

Birgitta är 52 år och är chefsjuksköterska på vårdavdelning 51 på Radium-hemmet vid Karolinska Sjukhuset i Stockholm. Birgitta är väldigt erfaren sjuksköterska och gillar sitt arbete. Hon tycker om utmaningen att vara chef över en hel avdelning och tycker om alla de varierande uppgifter som ingår i hennes jobb. Hon tycker dock att det ibland kan variera lite väl mycket, Birgitta ogillar framförallt tekniskt strul på datorer och annan utrustning. Hon behöver även ofta hantera problem på grund av att det är för lite personal på avdelningen och för många patienter.

Birgitta är gift med Lennart som är ingenjör och jobbar på Vägverket, de har två söner Patrik och Mattias. Birgitta är mån om sin familj och sin fritid då hon bland annat sjunger i en kyrkokör som i år kommer att delta i konserten Toner för Miljoner i Globen. På somrarna flyttar Birgitta och Lennart ut i deras sommarhus i Skärgården.

**Mål**

Birgittas mål är att se till att de patienter som kommer in på deras avdelning får bra vård samt att skapa en bra arbetsmiljö för sina medarbetare.

Ni ska skapa 2-3 personas. Se till att välja ut för applikationen arketypiska användare.

### 1.2 Scenarion ###

På samma sätt som en persona är en påhittade användare, är ett scenaria en beskrivning av ett påhittat arbetsflöde, som en persona vill utföra. Med andra ord är ett scenario en beskrivning av hur en användare använder produkten för att uppnå ett mål. Scenarios är vanligtvis en sammanhängande text, som beskriver en eller flera uppgifter i ett sammanhang.

Scenarion identifierar ofta viktiga aspekter av att använda produkten i verklighete. Scenarios kan vara detaljerade och beskriva en enskild funktion, eller kan vara lite övergripande och beskriva ett arbetsflöde.

Ni ska skapa 2-3 scencarios per persona. Se till att varje scenario beskriver för personan viktiga aktiviteter.

#### 1.2.1 Exempelscenario ####

Birgittas skift har precis börjat. Som vanligt är avdelningen full av patienter och hon har en lång och hektisk dag framför sig. Efter mötet med det avgående skiftet går hon in på sitt kontor och börjar planera dagen. När hon är klar med planeringen kontrollerar hon om hon har fått några e- postmeddelanden och hon ser att hon har fått en notis om ett ändringsförslag från en av hennes medarbetare som ligger på Intranätet. I e-notisen finns en länk till Intranätet och hon klickar på den.

Hon kommer direkt in på avdelningen ”Serviceåtagande & Beställningar” i underavdelningen ”ändringsförslag”. Hon ser att Johan har föreslagit tätare städning av dagrummet och hon tycker att det är en bra ide. Under ändringsförslaget finns en knapp, ”Godkänt”, och Birgitta klickar på den. Det gör att ändringsförslaget blir godkänt av Birgitta och blir automatiskt en beställning till deras städföretag. Birgitta tittar igenom beställningen och skickar iväg den.


## 2 Rapport ##

Rapporten ska följa nedanstående mall. Rapporten bör vara *minst* 2 sidor (minst en halv sida per persona + scenarios)

### 2.1 Uppgift ###

Namnet på uppgiften, i det här fallet *Personas och scenarios*

### 2.2 Företag ###

En kort beskrivning av företaget

### 2.3 Deltagare ###

Namnet på gruppens deltagare, och eventuella roller dessa har

*För var och en av era personas*

### 2.4 Namn och titel på personan ###

Personan, med bild.

### 2.5 Scenarios ###

2-3 st scenarios för personan

### 2.6 Lärdomar & reflektioner ###

Vad har ni lärt er av uppgiften? (inte nödvändigtvis kopplat till gränssnittsdesign). Finns det något ni skulle göra annorlunda nästa gång?

### 2.7 Utvecklingsområden ###

Finns det något ni vill lära er mer om?



